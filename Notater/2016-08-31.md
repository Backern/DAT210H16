# Notater 31. august 2016

## Systemtenkning

Viktig å forstå hvordan delene du lager passer inn i et større system. Både inne i et program og mellom programmer. Hvordan kan din applikasjon fungere sammen med andre? Hvordan henter den data, hvordan integrerer den, etc?

Tykke og tynne klienter og servere. Hvor skal vi plassere logikken vår? Hva skjer med flere klienttyper hvis vi har logikken på klienten? 

Mobilitet har tre, fire forskjellige operativsystemer. To dominante. Hybrid mobil apper er HTML sider som pakkes inn i en app. Fordeler med kryssplattform og deling av kode. Sliter fremdeles litt med ytelse og at ting ikke alltid er like "write once, run everywhere"

Andre rammeverk som Xamarin eller React Native gir deg muligheten til å ha felles kode (i dette tilfellet hhv C# og Javascript) og kompilere den native på alle plattformer. Kan være en god løsning. Mer kompleks enn HTML hybrider, men mer fleksibel enn native apper. 

## Arkitektur

Arkitektur innen software handler om å designe en løsning. Hvilke systemer er involvert, hvordan skal de snakke sammen? Hva skal gjøres hvor i løsningen? Hvilke pakker/lag/deler skal en applikasjon ha? Klient/server? Tykke eller tynne klienter? Alt dette er ting som må tenkes på før man begynner å kode. Man trenger ikke å ha hele fasiten på forhånd, men man bør ha en viss formening. 

Pass deg for arkitekter som ikke koder lengre. De mister ofte kontakten med utviklingen innen faget, nye teknikker, rammeverk osv. I tillegg risikerer de å designe løsninger som gir utviklere mye friksjon, men de kjenner det aldri selv. 

### Tykk vs tynn klient
* Tykke klienter legger mye av logikken i klienten. De oppleves som responsive og gir stort sett gode brukeropplevelser. 
* Tynne klienter er mest et presentasjonslag på data og prosesser som kjører på en sentral maskin. Er mye enklere å portere til andre plattformer, men risikerer å ikke gi like god brukeropplevelse som en tykk klient. 

### Desktop vs web
* Desktopklienter har større muligheter til å utnytte maskinvaren. F.eks. lokal lagring for å kunne vise ting raskere. Desktop applikasjoner har tilstand, noe som kan gjøre utviklingsmodellen enklere
* Webklienter er portable. Med rett arbeid kan en webklient brukes på tvers av mange plattformer og enheter, på mobiler, nettbrett og PC-er. I senere tid har det og kommet flere JavaScript rammeverk som gjør det mulig å lage tykke klienter på web og gi webapplikasjonene en lokal tilstand. 

### Kommunikasjon
* I en distribuert applikasjon må klient og server kommunisere med hverandre. Binære protokoller gir som regel best ytelse, men låser deg samtidig ned. Programmeringen blir mer kompleks og man blir ofte låst på plattform. 
* HTTP-baserte API-er er et godt valg med tanke på portabilitet. Kombinert med JSON kan man konsumere API-et fra mange forskjellige plattformer, inkl. mobiler og web. 

### Hensyn
* Tekniske
  * Kan vi gjøre dette? Er det mulig? Har vi nok folk? 
* Merkantile 
  * Er det dyrt for oss å gjøre det slik? 
  * Må vi bruke tid på å lære oss noe nytt? 
  * Hvor mye koster dette valget oss i forhold til et annet?
* Strategiske 
  * Er det smart av oss å gjøre dette?
  * Ja, det koster oss, men får vi noe ut av det senere?
  * Kommer vi i en bedre posisjon av å gjøre dette?
  * Hva er forretningsverdien for oss av å gjøre dette?

Alle tre tingene må vurderes. Utviklere har en tendens til å bare fokusere på det tekniske. 

Les gjerne kap. 9 i læreboka for mer informasjon om arkitektur og gjerne litt mer formelle varianter. 

