# Notater 30. august 2016

## Smidige prosesser 

### SCRUM

Smidig / Agile - mye som en motreaksjon på tunge, fossefallsorienterte prosesser på 90-tallet. Bygger på prinsippene om at det er vanskelig å forutse hvilke krav og prioriteringer som vil endre seg eller ei. At det design og bygging ofte går inn i hverandre. Og at analyse, design og testing ikke er like forutsigbart som vi skulle ønske. 

Det oppsto flere smidige prosesser på midten av nitti-tallet, bl.a. Scrum. 

I 2001 ble ["Agile Manifesto"](http://agilemanifesto.org/) utgitt. Se og de [tolv prinisppene](http://agilemanifesto.org/principles.html) for smidig utvikling. 
I hovedtrekk handler det om at via samarbeid og en stadig utviklende prosess leverer vi fungerende software jevnt og trutt. 

"Embrace change" er et utrykk som går igjen. Endring kommer til å skje, du må bare være klar for det. 

For en gjentagelse av hovedlinjene i [Scrum](http://en.wikipedia.org/wiki/Scrum_(software_development)), les "[Scrum in five minutes](http://issuu.com/softhouse/docs/scrum_5min_eng_131210)". Se og avsnittet om Scrum i læreboka, s 82 (3.5.2)

### Kanban
En annen smidig prosess som har fått mer og mer oppmerksomhet de senere år. 

Til forskjell fra Scrum begynner Kanban med prosessen du allerede har og jobber med den. Viktige ting er å gjøre prosessen eksplisitt, visualisere den, måle den og forbedre den inkrementelt. Kanban er mindre rigid og kan derfor være enklere å innføre i en organisasjon, for deretter å innføre inkrementelle endringer. 

[Kanban](http://en.wikipedia.org/wiki/Kanban_(development)) fokuserer på flyt. Viktig at oppgavene flyter jevnt igjennom prosessen

Litt mer detaljer: 
* http://lostechies.com/derickbailey/2009/08/05/how-to-get-started-with-kanban-in-software-development/
* https://kanbanery.com/ebook/GettingStartedWithKanban.pdf

Anbefaler en [dypere sammenligning mellom Scrum og Kanban](http://www.infoq.com/minibooks/kanban-scrum-minibook).

## Estimering

Estimering er vanskelig, vi har en tendens til å være for optimistiske i våre anslag. Det er alltid et element av gjetting og risiko, men forskjellige metoder forsøker å ta hensyn til denne. Vanskelig for folk å korrekt estimere ting som tar mer enn et par dager. Derfor brukes ofte Fibonnaci rekken, eller en ligende variant for å gjøre valgene enklere og utjevne forskjeller. 

Noen metoder: 

### Top-Down

Vi ser på lignende ting vi har gjort før, vurderer relativ størrelse og bruker det forrige prosjektet som utgangspunkt. Gir stor usikkerhet, men kan brukes til å gi et grovt estimat for å vurdere om man skal gå videre med en mer inngående undersøkelse. 

### Bottom-Up

Bryter oppgaven ned i mindre deler, estimerer de hver for seg og aggregerer summene oppover. Kan gi et realistisk bilde av omfanget, men man kan bli lurt hvis man ikke har tatt med alle oppgavene. Er mye arbeid dog. 

### [3-point estimate](https://en.wikipedia.org/wiki/Three-point_estimation)

Definerer sannsynlig, pessimistisk og optimistisk omfang. Tar et vektet snitt og regner ut et standardavvik. Vektet snitt pluss ett eller to standardavvik gir hhv. 67% og 95% sannsynlighet for å treffe. Metoden tar hensyn til oppgaver hvor det er stort sprik i estimatene på en oppgave og tar dermed en del hensyn til risiko.  

### Funksjonstelling

Tell antall funksjoner en applikasjon har, grupper funksjonene i kategorier, angi et estimat for hver kategori for typene lav, middels og høy kompleksitet. Vurder hvor hver funksjon hører hjemme og tell opp. 

Ting som ofte telles som funksjoner: 
* Input filer
* Skjermbilder (legg til, endre, slett, list ut, etc)
* Interne filer (tabeller, filer med data, konfigurasjonsfiler)
* Eksterne filer og tabeller (fra andre applikasjoner)
* Output filer og transaksjoner
* Annen output (rapporter, visninger, alamer, etc)

### Planning Poker

En mye brukt metode for å definere estimater sammen som en gruppe. Motvirker ankring av verdier når alle viser samtidig. Viktig å diskutere uenigheter for å avdekke ev. ukjente elementer. 
